---
layout: post
categories: poetry
title: "爱莲说"
author: 周敦颐
mention: 北宋 出淤泥不染 可远观不可亵玩也
date: 2023-10-25 +0800
moreDate: 北宋
description: “出淤泥不染，濯清涟不妖”🤥。
cover: 
tags: 诗文 周敦颐 北宋
---

> “出淤泥不染，濯清涟不妖”🤥。

水陆草木之花，可爱者甚蕃。  
晋陶渊明独爱菊，  
自李唐来，世人甚爱牡丹。

予独爱莲之**出淤泥而不染，濯清涟而不妖**，  
中通外直，不蔓不枝，  
香远益清，亭亭净植，  
**可远观而不可亵玩焉**。

予谓：  
菊，花之隐逸者也。  
牡丹，花之富贵者也。  
莲，花之君子者也。  
菊之爱，陶后鲜有闻。  
莲之爱，同予者何人。  
牡丹之爱，宜乎众矣。