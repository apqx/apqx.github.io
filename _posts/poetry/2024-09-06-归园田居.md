---
layout: post
categories: poetry
title: "归园田居"
author: 陶渊明
mention: 魏晋 性本爱丘山 复得返自然
date: 2024-09-06 +0800
moreDate: 魏晋
description: 久在樊笼里，复得返自然。
cover: 
tags: 诗文 陶渊明 魏晋
---

> “久在樊笼里，复得返自然”。

**少无适俗韵，性本爱丘山。**  
误落尘网中，一去三十年。

羁鸟恋旧林，池鱼思故渊。  
开荒南野际，守拙归园田。

方宅十余亩，草屋八九间。  
榆柳荫后檐，桃李罗堂前。

暧暧远人村，依依墟里烟。  
狗吠深巷中，鸡鸣桑树颠。

户庭无尘杂，虚室有余闲。  
**久在樊笼里，复得返自然。**