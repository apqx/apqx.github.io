---
layout: post
categories: poetry
title: "石壕吏"
author: 杜甫
mention: 战乱 兵役
date: 2023-05-27 +0800
moredate: 唐
description: 
cover: 
tags: 诗文 杜甫 唐 战乱 兵役 吏
---

> “三吏三别”，我小时候只知道这首《石壕吏》🙁。

**暮投石壕村，有吏夜捉人。**

老翁逾墙走，老妇出门看。  
吏呼一何怒，妇啼一何苦。  
听妇前致词，三男邺城戍。  
一男附书至，二男新战死。

**存者且偷生，死者长已矣。**  
室中更无人，惟有乳下孙。  
有孙母未去，出入无完裙。

**老妪力虽衰，请从吏夜归。**  
**急应河阳役，犹得备晨炊。**  

夜久语声绝，如闻泣幽咽。  
天明登前途，独与老翁别。