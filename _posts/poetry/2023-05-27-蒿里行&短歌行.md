---
layout: post
categories: poetry
title: "蒿里行&短歌行"
author: 曹操
mention: 三国
date: 2023-05-27 +0800
moreDate: 东汉末年
description: “千里无鸡鸣”🥲。
cover: 
tags: 诗文 曹操 东汉 三国 战乱
---

> “千里无鸡鸣”🥲。

## 蒿里行

关东有义士，兴兵讨群凶。  
初期会盟津，乃心在咸阳。

军合力不齐，踌躇而雁行。  
势利使人争，嗣还自相戕。

**淮南帝称号，刻玺于北方**。  
铠甲生虮虱，万姓以死亡。

**白骨露于野，千里无鸡鸣**。  
**生民百遗一，念之断人肠**。

## 短歌行

**对酒当歌，人生几何**。  
譬如朝露，去日苦多。

慨当以慷，忧思难忘。  
何以解忧，唯有杜康。

**青青子衿，悠悠我心**。  
但为君故，沉吟至今。

**呦呦鹿鸣，食野之苹**。  
**我有嘉宾，鼓瑟吹笙**。

明明如月，何时可掇。  
忧从中来，不可断绝。

越陌度阡，枉用相存。  
契阔谈宴，心念旧恩。

月明星稀，乌鹊南飞。  
绕树三匝，何枝可依。

山不厌高，海不厌深。  
周公吐哺，天下归心。